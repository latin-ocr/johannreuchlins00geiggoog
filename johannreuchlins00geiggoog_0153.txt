143

quibus vos utimini, sed topicis. Fuit enim genus causae
deliberativum, quod in consultationem positum juxta Ciceronem
habet in se suasionem et dissuasionem ¹, quapropter non ma-
themathice, sed rhetorice disputavi, omnia concludens citra
praejudicium veritatis, quod finis consilii mei palam ostendit,
ubi detuli honorem archiepiscopo et ecclesiae, quo nomine
secundum Panormitanum in c. excommunicamus 11, extra de
haereticis intelliguntur: · Papa, Dioecesanus et inquisitor com-
missarius, quibus me subjeci, protestatus nihil affirmare velle,
quod illi non affirmarent. ·
Audivisti quid egi; audi quid patiar. Judaeus quidam
baptizatus Coloniensis cognomento Pfefferkorn, omnibus viribus
adhoc conatuS, ut et singuli Hebraeorum libri, praeter solum
et nudum bibliae textum, concremarentur, vel potius ‚ sicut
ego ipse somniasse dicerer, incendio ignique tantummodo a
Gaesare demandarentur, non secuta executione, ut ante scilicet
executionem, si mandatum illud auro et argento gravi, ut
ipsemet notavit, aliquando revocaretur, particeps fieret auri;
cnm vidisset me aliter consulere quam optaret, edidit contra
me libellum famosum in laesionem nominis mei ac honoris
intolerabilem 2. Quod multi asserunt mihi ortum auxilio eximii
Doctoris Jacobi Hochstratensis ³, prioris vestri. Quare mihi
quotidie exprobrari solet, quia semper ordinis praedicatorum
propugnator ⁴ fuerim, nunc nunc habeam mercedem meam,
hoc, inquiunt, sit salarium advocationis meae, qui hactenus
defenderim praedicatores, ut, quoniam juste passi sint con-
tumeliam, ego recte quoque patiar, quatinus uno cruciatu
et advocatum et clientes infamia torqueat. Haec sunt ·verba
aemulorum vestrorum quae mihi licet liventibus oculis tamen
subridentibus labiis objiciunt.
Ego vero me non putans infamem quod ab infami nebulone
confundor, cuilibet opprobranti semper responden, me non
credere tantum virum injuriis dare operam, cui replicant, quod

Judaeus baptizatus haud frustra nominatum doctorem Hoch-

1 Ciceronem] de invent. 1 55. ⁴* 2. Handspiegel. 3 Vgl. iiber ihn
die schrift von H. cremans Bonn 1869. 4 Propugnator] vgl. namentlich
(lie briefe des Peter Siber, Lorenz Aufkirch‚ Wigand vom j. 1504 oben
nro. LXXXVIII ff.

